w οι. cLAtrmANUM. 29

tores et lectores capiat, poe'tae est ingeniosi. Num autem
hoc omnino fieri potuerit in actione, in qua Deorum tantum
partes sunt, nec affirmaverim nec negaverim. Quid fieri
potuerit, nemo facile dixerit3 quid factum sit, facilius diju-
dicabitur. Sed mihi propositum non cst, ad praecepta,
quae artis scriptores excogitaverunt, Claudianum exigere, et
ut alter ProcrusteS, quae lectuli modulo minus conveniant,
vel amputare, vel dilatare; verum ut unus de multis„ non de
schola neque a magistro, quae mihi probentur, quaeve mi-
nuS, candida mente profitebor. Sunt quaedarn principia
veri et pulchri in animis hominum insit'a, quibus ut quique
proxime accedu'nt ad naturae simplicitatem, ita maxime
quasi impetu quodam caeco reguntur, quanquam illorum ab
omni rerum copulatione remotorum sibi conscii non sint.
Illa citra rerum complexum animo sibi proponere, aliaque
ex illis ratiocinatione deducere, accurate definire, ad genera
et classes revocare, artemque inde efficere, recentioriS, et
nostrae maxime, erat aetatis, judiciique maturitatem requi-
rebat et quasi principatum, quem temporibus antiquis ima-
ginandi vis et ardor aliquis animi obtinuerat. Quae quidem
ante oculos habere, cum veterum monumenta legas, ad mul-
tas res utile est, praecipue autem id praestat, ut intelligas,
tenerum et incorruptum naturae sensum in hominibus, cer-
tum aliquem ingenii cultum rerum quadam felicitate nactis,
sed pristina morum simplicitate. nondum amissa, plus effi·-
cere potuisse, quam subtilissimas de arte disputationes, qui-
bus nostra aetas onerata est et laborat. Videamus Jam,
quemadmodum poeta argumentum sibi propositum perse-
cutus sit.

Contra Horatii, eorumque qui Horatium secuti sunt, de
carmine epico praecipientium, normam atque regulam non
moderate et modeste Claudianus orditur, sed spiritu quo-
dam vehementiore animi, divino afflatu concitati, principio
statim incedit et speciem potius vaticinaturi, quam narra·
turi, prae se ,ferre videtur. Quae ratio cum acriter sit a
quibusdam notata, dispiciendum est, num habeat, quo se
quodammodo tueatur, aut num aliquid sit, quod poeta sequi

