28 »nonneoMnNA

cujus fronte nunc legitur, vix pertinet, neque magis xxxiva
Nihil enim in illis est, quod ad ea, quibus praemittuntur,
possit trahi. Hoc autem omnes sere habent praefatiunculae,
-ut iis aliquid insit, ex quibus tuto colligas, quorsum perti-
neant. Ceterum haec duo car ·. ina illi epico, etiamsi inte-
grum ad nos pervenisset, virtute poetica palmam praeri-
piunt, nisi dignitatem carminis decempeda metiariS. ·
Carmen epicum, quod vulgo De raptu Proserpina: barbare,
ut existimat HeinsiuS, qui raptus Proserpina corrigendum
censet, inscriptum est, ab actione, quam voluit primariam
poeta esse, titulum traxit, quem etsi nemo facile contendet
esse genuinum ,tamen similem illud carmen in fronte gessisse,
docent verba Sidonii Apollinaris lx, 271. sqq. Omnem dis·
putationem exilia quaestione ortam, num fabula de Cerere et
Proserpina praebere potuerit materiam carmini epico satis
idoneam, vanam puto et inanem, cum, quid ingenium ali-
quod felix et a natura benigne instructum possit efficere,
definire nequeas, nec, si vel pluribus conata haud prospere
cesserint, non inde sequetur, argumentum, quod incassum
toties tentatum sit, ab hujusmodi tractatione prorsus abhor-
rere. Recte quidem dixeriS, quo uberior res sit, quam tibi
proposueriS, eo faciliorem reddi laborem, quippe quia in
rerum copia electione tantum opus sit et diligenti composi-
tione: ingenium tamen sons est rerum inexhaustuS, unde
semper depromi possunt, quae argumento desint, ita ut nihil
tam simplex sit et tenue, quod non tractatione fieri possit
uberius. Quid ‘l Iliade penitus incognita, si quis iram
Achillis cum Proserpinae raptu animo contenderet, utram
rem et graviorem et uberiorem judicaret? Quae cum ita
sint, neminem movere debent, quae NValchius contra dispu- .
tavit. Quin, qui neget, actionem illam non tam quidem
per se, quam propter ea, quae secuta sunt, esse gravissimam,
arbitror esse neminem. Quid enim magiS, non ad certam
aliquam gentem, sed ad omne genus humanum potest perti-
nere, quam agriculturae inventio, unde semina simul omnis
humanitatis vitaeque cultioris et sparsa sunt et effloruere?
Hanc rem ita tractare, ut admiratio inde et delectatio audi-

